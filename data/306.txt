

प्रधानमंत्री नरेन्‍द्र मोदी ने अस्‍सी घाट, वाराणसी में स्‍वच्‍छता कार्यों की प्रगति का निरीक्षण किया। प्रधानमंत्री ने 8 नवम्‍बर, 2014 को अस्‍सी घाट से ही देशव्‍यापी स्‍वच्‍छता अभियान की शुरूआत की थी। 

उन्‍होंने अस्‍सी घाट के नजदीक जगन्‍नाथ गली में भी स्‍वच्‍छता अभियान में भाग लिया। अस्‍सी घाट पर संवाददाताओं को संबोधित करते हुए प्रधानमंत्री ने कहा - “मैं विशेष रूप से काशी के नागरिकों का और स्वैच्छिक संगठनों का हृदय से आभार व्यक्त करता हूं। बहुत वर्षों से यह घाट जो करोड़ों-करोड़ों देशवासियों की श्रद्धा का केंद्र है, जो काशी की पहचान है, वो मिट्टी में दबे पड़े थे। नवंबर में जब मैं आया था तो, मैंने यहां पर श्रमानुभव का कार्यक्रम प्रारंभ किया था लेकिन बाद में लोगों ने, सामाजिक संस्थाओं ने, नगर निगम ने, सरकार ने इसे एक महत्वपूर्ण कार्यक्रम माना और आज हम देख रहे हैं कि सफाई के कारण जो घाट कभी मिट्टी के ढ़ेर थे वो अपने पुराने सौंदर्य के साथ मां गंगा के सामने प्रस्तुत हैं। मैं इस कार्य में योगदान करने वाले सभी लोगों का हृदय से अभिनंदन करता हूं और 2 अक्टूबर को महात्मा गांधी की जयंती पर जो स्वच्छता का अभियान शुरू किया है, उसे देश के सभी वर्गों ने सराहा है, अपना बनाया है और हर कोई सकारात्मक रूप से इस बात को आगे बढ़ा रहा है। मैं आज इस निमित्त मां गंगा के सामने खड़े होकर देश में इस काम को आगे बढ़ाने में, हर किसी की जो भूमिका रही है उनका भी अभिनंदन करता हूं, उनका भी धन्यवाद करता हूं और मैं आज फिर से एक बार मां गंगा के सामने प्रस्तुत होकर उस श्रमानुभव का मैं आज भी लाभ उठाने वाला हूँ। लेकिन इसके साथ एक बार आज फिर मैं कुछ लोगों को नामांकित करने जा रहा हूं । इस बार व्यक्तियों को भी नामांकित कर रहा हूं और कुछ संस्थाओं और संगठनों को भी नामांकित करता हूं और वो संगठन और संस्थाएं ऐसी हैं जिनकी अपनी एक बहुत बड़ी ताकत हैं और वे बहुत बड़ा योगदान दे सकते हैं। 

नागालैंड के गर्वनर श्रीमान पद्मनाभाचार्य, डॉ. किरण बेदी, नृत्य के क्षेत्र में राष्ट्र का नाम रोशन करने वाली सोनल मान सिंह, कॉमेडी नाइट्स में प्रसिद्ध हुए श्रीमान कपिल शर्मा, खेल जगत में क्रिकेट के माध्यम से भारत को गौरव दिलाने वाले श्रीमान सौरव गांगुली, आंध्र प्रदेश में इनाडु ग्रुप लंबे अरसे से इस काम को कर रहा है लेकिन विशेष रूप से मैं आज रामजी राव और पूरे इनाडु ग्रुप को निमंत्रित करता हूं। श्री अरुण पुरी इंडिया टुडे ग्रुप, उनके तो कई साथियों ने तो मुझे ट्वीट करके भी कहा था। इलेक्ट्रोनिक मीडिया में उनके जो प्रमुख लोग हैं उन्होंने ट्वीट करके कहा था कि हम भी जुड़ना चाहते हैं। मैं आज अरुण पुरी और इंडिया टुडे ग्रुप के पूरे देश में उनके सभी साथियों को निमंत्रित करता हूं। भारतीय चार्टटेड अकाउंटेंट संस्‍थान (आईसीएआई) अपने आप में एक बहुत व्यापक संगठन है। उनको भी मैं निमंत्रित करता हूं। कि वे कागज में हिसाब-किताब की सफाई तो करते ही हैं अब वे देश की सफाई में भी हमारा हाथ बटाएं। मुंबई के डिब्बे वाले, जो भोजन का डिब्बा पहुंचाते हैं। बहुत बड़ा संगठऩ है और एक समर्पित संगठऩ है, मैं उन सबको भी निमंत्रित करता हूं कि वे भी इस काम में हमारा हाथ बटाएं और मैं फिर एक बार इस काम को गति देने के लिए सारे देशवासियों को निमंत्रित करता हूं। आज 25 दिसंबर है। मैं देश और दुनिया में सब को क्रिसमस की बहुत-बहुत शुभकामनाएं देता हूं। आज महामना पंडित मदन मोहन मालवीय जी भारत रत्न पंडित मदन मोहन मालवीय जी और मां भारती के सपूत भारत रत्न श्रीमान अटल बिहारी वाजपेयी जी का जन्मदिन है उनको भी मैं हृदय से बुहत-बहुत शुभकामनाएं देता हूं। आज 25 दिसंबर को काशी नरेश विभूति नारायण सिंह जी ने अपना देह छोड़ा था। उनकी पुण्य स्मृतियां भी हमेशा काशी का गौरव गान बनी रही हैं। मैं उनको भी आदरपूर्वक श्रद्धांजलि देता हूं।
बहुत-बहुत धन्यवाद।

पूरा भाषण पढ़ने के लिए यहां क्लिक कीजिए
Prime Minister Shri Narendra Modi arrived in Herat, Afghanistan on the first leg of his 5 nation tour. PM will jointly inaugurate the Afghanistan-India Friendship Dam with President Ashraf Ghani at Herat.
Upon arrival, the PM tweeted, “Reached Herat in Afghanistan. Will attend the programme for inauguration of Salma Dam and meet President Ashraf Ghani.
Reached Herat in Afghanistan. Will attend the programme for inauguration of Salma Dam & meet President @ashrafghani. pic.twitter.com/rKTNxUt3sL
