

राष्‍ट्रपति माइकल, आपके उदार शब्‍दों के लिए धन्‍यवाद,
आपके शानदार अतिथ्‍य और गर्मजोशी से मैं बेहद प्रभावित हूं।
मुझे खेद है कि यह बहुत संक्षिप्‍त यात्रा है। मुझे यहां ज्‍यादा वक्‍त बिताकर प्रसन्‍नता होती। इस शानदार देश की यात्रा पर आने वाले किसी भी व्‍यक्ति के लिए इसे छोड़कर जाना मुश्किल है।
यह यात्रा भले ही बहुत छोटी रही हो, लेकिन यह बहुत उपयोगी रही है।

हिंद महासागर क्षेत्र में मेरा पहला पड़ाव सेशेल्‍स होना कोई अचरज की बात नहीं है।
हम अपने हिंद महासागर पड़ोस में सेशेल्‍स को अपना महत्‍वपूर्ण भागीदार समझते हैं।
हमारे रिश्‍ते अनोखे और खास हैं। ये आपसी विश्‍वास और भरोसे पर आधारित हैं। इनमें आदर और समानता का उल्‍लेखनीय भाव है और प्रचुर सद्भावना और गर्मजोशी है।
ये लोकतंत्र और समग्रता के साझा मूल्‍यों से बल प्राप्‍त करते हैं। ये हमारी जनता की तरक्‍की और हिंद महासागर क्षेत्र में शांति जैसे समान उद्देश्‍य से पोषित हैं।
सेशेल्‍स ने प्रभावशाली प्रगति की है। इसने दिखा दिया है कि उप‍लब्धियां हासिल करने के लिए आकार कोई बाधा नहीं है।
इस यात्रा और राष्‍ट्रपति माइकल के साथ मेरी बातचीत ने इन रिश्‍तों की ताकत और महत्‍व के प्रति मेरे विश्‍वास को मजबूती प्रदान की है।
सुरक्षा के क्षेत्र में हमारी भागीदारी सशक्‍त है। इसने क्षेत्र में सामुद्रिक सुरक्षा बढ़ाने के हमारे साझा उत्‍तरदायित्‍व को पूर्ण करने में हमें सक्षम बनाया है।
सेशेल्‍स की सुरक्षा क्षमताओं के विकास में भागीदार बनना सौभाग्‍य की बात है।
आज, मुझे यह घोषणा करते हुए प्रसन्‍नता हो रही है कि हम सेशेल्‍स को एक और डोर्नियर विमान देंगे।
आज मुझे तटीय निगरानी राडार परियोजना लागू करने का सम्‍मान प्राप्‍त होगा। यह हमारे सहयोग का एक अन्‍य प्रतीक है।
ये कदम सेशेल्‍स को इन खूबसूरत टापूओं और उनके आसपास फैले विशाल जल को सुरक्षित बनाने में सक्षम बनाएंगे। सेशेल्‍स भी हिंद महासागर क्षेत्र की रक्षा और सुरक्षा में व्‍यापक योगदान देना जारी रखेगा।
हाइड्रोग्राफिक (जलमाप चित्रण संबंधी) सर्वेक्षण पर हमारा आज का समझौता हमारे सामुद्रिक सहयोग में एक नया आयाम जोड़ेगा। भारत पर विश्‍वास के लिए मैं सेशेल्‍स का आभारी हूं।
हमें इस बात की भी आशा है कि सेशेल्‍स जल्‍द ही भारत, मालदीव और श्रीलंका के बीच सामुद्रिक सुरक्षा सहयोग में पूर्ण भागीदार बनेगा।
राष्‍ट्रपति माइकल और मैं हिंद महासागर क्षेत्र में व्‍यापक सहयोग के महत्‍व को भी बल देते हैं। हम इंडियन ओशन रिम एसोसिएशन को और ज्‍यादा सक्रिय और उपयोगी बनाने के प्रति भी समर्थन व्‍यक्‍त करते हैं।
विकास के लिए हमारी भागीदारी हमारे संबंधों का सशक्‍त स्‍तम्‍भ है।
असम्प्शन द्वीप में बुनियादी ढांचे के विकास के संबंध में हमारा आज का समझौता इस भागीदारी को जबरदस्‍त बढ़ावा देगा।
हमें सेशेल्‍स में मानव संसाधन के विकास और क्षमता निर्माण में भागीदार बनने की प्रसन्‍नता है। दरअसल, सेशेल्‍स इस क्षेत्र में भारतीय सहायता को सबसे ज्‍यादा प्राप्‍त करने वालों में से है। हम भविष्‍य में इसे और भी ज्‍यादा बढ़ाना चाहते हैं।
सेशेल्‍स ब्‍ल्‍यू इकॉनोमी की अवधारणा को बढ़ावा देने वालों में अग्रणी है। हमें यह भी यकीन है कि यह महासागरीय अर्थव्‍यवस्‍था हमारी भावी चुनौतियों से निपटने के लिए अत्‍यावश्‍यक है।

आज राष्‍ट्रपति माइकल और मैंने ब्‍ल्‍यू इकॉनोमी के संबंध में हमारे सहयोग को विस्‍तृत बनाने के लिए संयुक्‍त कार्य समूह स्‍थापित करने पर सहमति व्‍यक्‍त की है।
यह सहयोग सामुद्रिक पारिस्थितिकी और संसाधनों की हमारी समझ को बढ़ाएगा। हम महासागर की नयी सम्‍भावनाओं का निरंतर और संतुलित तरीके से इस्‍तेमाल करने की हमारी क्षमता में सुधार करेंगे।
यह हमारे वैज्ञानिक और आर्थिक सहयोग को बढ़ाने की दिशा में प्रमुख कदम होगा।
हम अपने व्‍यापार और निवेश संबंधों को बढ़ाने के प्रति हमारे समर्थन पर बल देते हैं। हमें भरोसा है कि हम इसे हासिल कर सकते हैं, विशेषकर सेशेल्‍स एक ऐसे भविष्‍य को देख रहा है जिसमें सूचना प्रौद्योगिकी और सेवाएं तेजी से महत्‍वपूर्ण भूमिका निभा रही हैं।
मुझे आशा है कि सेशेल्‍स प्रतिबद्ध सात करोड़ 50 लाख डॉलर के अनुदान और ऋण के अपनी प्राथमिकताओं के साथ त्‍वरित उपयोग में सक्षम होगा।
हम, हमारी जनता के बीच निकट और प्रगाढ़ संबंधों को बहुत अहमियत देते हैं। मैं एयर सेशेल्‍स द्वारा पिछले दिसम्‍बर में भारत को सीधी विमान सेवाएं देना प्रारम्‍भ किये जाने का स्‍वागत करता हूं।
हमने सेशेल्‍स के नागरिकों को तीन महीने का निशुल्‍क वीजा प्रदान करने का फैसला किया है। हम आपको आगमन-पर-वीजा की सुविधा भी प्रदान करेंगे।
मैं अंतर्राष्‍ट्रीय मंचों पर सेशेल्‍स सरकार द्वारा निरंतर भारत का समर्थन करने के लिए राष्‍ट्रपति माइकल का अभार व्‍यक्‍त करता हूं। इनमें संयुक्‍त राष्‍ट्र सुरक्षा परिषद की स्‍थायी सदस्‍यता के लिए भारत का समर्थन करना शामिल है।

जलवायु परिवर्तन पर हमारे विचारों में काफी समानताएं हैं। हम दोनों देश इसके प्रभाव के प्रति असुरक्षित हैं और हम इसका मुकाबला करने के लिए प्रतिबद्ध हैं।
हम सशक्‍त राष्‍ट्रीय कार्रवाई के लिए अपनी साझा प्रतिबद्धता पर जोर देते हैं। हम जलवायु परिवर्तन पर विशेषकर विकसित देशों से, सशक्‍त और महत्‍वाकांक्षी वैश्विक प्रयास का भी आह्वान करते हैं।
मैं छोटे द्वीप वाले विकासशील देशों के प्रति हमारे अविचल समर्थन को दोहराता हूं। वैसे ही, मैं अफ्रीका के साथ हमारी भागीदारी के लिए भारत की सशक्‍त प्रतिबद्धता को भी दोहराता हूं।
हमारे संबंध हमारी प्रगाढ़ मैत्री और उपयोगी भागीदारी का सशक्‍त उदाहरण हैं। भारत के लिए, यह संबंध बहुत मायने रखते हैं।
इस यात्रा ने हमारे संबंधों में विशेष प्रगाढ़ता को मजबूती प्रदान की है और हमारी रणनीतिक भागीदारी को नई ऊंचाइयों पर पहुंचाया है। मैं इसके लिए राष्‍ट्रपति माइकल और सेशेल्‍स की जनता का आभार व्‍यक्‍त करता हूं।
मैं राष्‍ट्रपति माइकल के जल्‍द भारत की यात्रा पर आने की प्रतीक्षा करूंगा।
धन्‍यवाद
Prime Minister Shri Narendra Modi arrived in Herat, Afghanistan on the first leg of his 5 nation tour. PM will jointly inaugurate the Afghanistan-India Friendship Dam with President Ashraf Ghani at Herat.
Upon arrival, the PM tweeted, “Reached Herat in Afghanistan. Will attend the programme for inauguration of Salma Dam and meet President Ashraf Ghani.
Reached Herat in Afghanistan. Will attend the programme for inauguration of Salma Dam & meet President @ashrafghani. pic.twitter.com/rKTNxUt3sL
