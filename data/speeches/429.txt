
मैं नेपाल सरकार के नि‍मंत्रण पर 3 से 4 अगस्त, 2014 तक नेपाल की यात्रा पर जा रहा हूँ। मैं अपने दौरे के बारे में उत्साहि‍त हूँ और मुझे प्रसन्‍नता है कि‍ मैं प्रधानमंत्री पद का कार्यभार सम्‍भालने के कुछ ही सप्‍ताह के भीतर वहां जाने में समर्थ हो पाया हूँ।
मेरा दौरा हमारे देशों की प्रकृति‍, इति‍हास, संस्‍कृति‍, अध्‍यात्‍म और धर्म की साझा वि‍रासत को प्रति‍बि‍म्‍बि‍त करता है। यह दौरा नेपाल के साथ संबंधों के प्रति‍ मेरी सरकार की उच्‍च प्राथमि‍कता एवं हमारे संबंधों को एक नए क्षि‍तिज तक ले जाने के हमारे संकल्‍प को भी रेखांकि‍त करता है।
मेरा यह दौरा 17 वर्षों में कि‍सी भारतीय प्रधानमंत्री का प्रथम द्वि‍पक्षीय दौरा है।
प्रधानमंत्री श्री सुशील कोइराला के मेरे शपथ गहण समारोह में शामि‍ल होने पर मैं रोमांचि‍त हुआ था, जो नेपाल और भारत के लोगों की एकजुटता तथा लोकतंत्र के प्रति ‍हमारी परस्‍पर वचनबद्धता को प्रदर्शि‍त करता है। भारत-नेपाल संयुक्‍त आयोग की हाल में सम्‍पन्‍न बैठक में दोनों देशों के वि‍देश मंत्रि‍यों की मुलाकात भी 23 वर्षों के लम्‍बे अन्‍तराल के बाद हुई, जि‍नमें हमारे द्वि‍पक्षीय संबंधों एवं सहयोग के सम्‍यक परि‍प्रेक्ष्‍य में समीक्षा हुई और आर्थि‍क संबंधों, व्‍यापार, एवं सम्‍प्रेषणीयता पर ध्‍यान केंद्रि‍त हुआ।
अपने दौरे के दौरान, मुझे द्वि‍पक्षीय संबंधों के सम्‍पूर्ण परि‍प्रेक्ष्‍य में नेपाल के नेतृत्‍व के साथ वि‍स्‍तार से वि‍चार-वि‍मर्श करने का अवसर प्राप्‍त होगा। मैं तेजी से रूपान्‍तरि‍त हो रहे दो देशों के बीच नई शताब्‍दी में नए संबंधों को नया आयाम देने के लि‍ए नेपाल के नेतृत्‍व के साथ काम करने के लि‍ए उत्‍सुक हूँ।
हम व्यापार और नि‍वेश, पन-बि‍जली, कृषि‍ तथा कृषि‍ प्रंसस्‍करण, पर्यावरण, पर्यटन, शि‍क्षा संस्‍कृति‍ और खेल सहि‍त महत्‍वपूर्ण क्षेत्रों में द्वि‍पक्षीय सहयोग को सुदृढ़ करने के उपायों की पहचान करेंगे। मैं नए डि‍जिटल युग का पूर्ण क्षमता के साथ दोहन तथा दोनों देशों के युवाओं के लि‍ए नए अवसरों के निर्माण के लि‍ए भी नेपाल के नेतृत्व तथा उनके व्‍यावसायि‍क पुरोधाओं के साथ वि‍चार-वि‍मर्श करूंगा। नेपाल ने अपनी शांति‍ प्रक्रि‍या तथा एक बहुपक्षीय लोकतंत्र की दि‍शा में राजनीतिक बदलाव के लिए प्रशंसनीय प्रगति‍ की है। नवम्‍बर, 2013 में सम्‍पन्‍न नए संवि‍धान सभा-सह-संसदीय चुनावों का सफल संचालन नेपाली नेतृत्‍व एवं नेपाल की जनता की एक और उपलब्‍धि‍ है। मैं नेपाल के निर्वाचि‍त प्रति‍नि‍धि‍यों तथा नेपाल की जनता का हृदय से आभारी हूँ कि‍ उन्‍होंने मुझे नेपाल की संसद को सम्‍बोधि‍त करने का गौरव प्रदान कि‍या है।
नि‍कट मि‍त्र एवं पड़ोसी होने के नाते हमें नेपाल के सामाजि‍क-आर्थि‍क वि‍कास में अग्रणी साझेदार होने का अवसर प्राप्‍त हुआ। हम नेपाल के वि‍कासात्‍मक प्रयासों में अपना सतत् सहयोग प्रदान करने के लि‍ए वचनबद्ध हैं। सीमावर्ती संरचनागत वि‍कास के लि‍ए चल रही प्रमुख परि‍योजनायें सीमा के दोनों ओर रह रहे लोगों की आर्थि‍क समृद्धि‍ में सहायक होगी और इससे आवागमन में भी वृद्धि‍ होगी। इस दौरे के दौरान, हम अपने वि‍कासात्‍मक सहयोग को और मजबूत करने की संभावनाओं का पता लगाएंगे।
मैं नेपाली नेतृत्व के साथ दोनों देशों के बीच व्‍यक्‍ति‍ से व्यक्‍ति‍ संबंधों को और मजबूत बनाने के उपायों पर चर्चा करूंगा, और किस तरह हमारी खुली सीमाओं के आरपार रहने वाले लोगों, वि‍शेषकर युवाओं के बीच संपर्क को अधिक सुदृढ़ बनाया जा सकता है।
मुझे आशा है कि‍ मेरे इस दौरे से भारत-नेपाल संबंधो में एक नए अध्‍याय की शुरुआत होगी। हमारे संबंधों की विशेषताओं में नियमित राजनैति‍क सहभागिता और हमारे व्यापक आधार वाले असाधारण संबंधों के प्रत्येक पहलू में घनिष्ठ सहयोग शामिल हैं, जो समृद्धि‍ के लि‍ए दक्षि‍ण एशि‍याई साझेदारी की दि‍शा में एक आदर्श एवं उत्प्रेरक की भूमिका निभायेगा।
Prime Minister Shri Narendra Modi arrived in Herat, Afghanistan on the first leg of his 5 nation tour. PM will jointly inaugurate the Afghanistan-India Friendship Dam with President Ashraf Ghani at Herat.
Upon arrival, the PM tweeted, “Reached Herat in Afghanistan. Will attend the programme for inauguration of Salma Dam and meet President Ashraf Ghani.
Reached Herat in Afghanistan. Will attend the programme for inauguration of Salma Dam & meet President @ashrafghani. pic.twitter.com/rKTNxUt3sL
