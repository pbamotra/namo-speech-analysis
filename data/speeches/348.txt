

सुप्रभात। देवियों और सज्जनों, यहां विश्व प्रसिद्ध हॉर्नबिल महोत्सव मनाने के लिए एकत्र मैत्रीपूर्ण नगा समुदाय के बीच उपस्थित होना मेरे लिए बहुत सम्मान की बात है। मैं इस खुशी के पर्व पर आपको शुभकामना देता हूं। मैं इस आश्चर्यजनक महोत्सव को आयोजित करने के लिए नगा समुदाय को बधाई देता हूं। जिसका उद्देश्य अनोखी सांस्कृतिक विविधता और नगालैंड की समृद्ध परंपरा को संरक्षित करना, बढ़ावा देना और इसकी रक्षा करना है। मैं नगालैंड को राज्य का दर्जा मिलने की 51 वीं वर्षगांठ के अवसर पर लोगों को बधाई देता हूं। इस पावन दिन, मैं नगा समुदाय से अनुरोध करता हूं कि राज्य बनने के 55 वर्ष बाद पीछे मुड़कर देखिए ! पुनरावलोकन कीजिए ! और अब तक हासिल उपलब्धियों और जो बाकी हासिल करना है, उस पर गौर कीजिए। मैंने आज आपके समाज की ताकत देखी है। यह बहुत समृद्ध सांस्कृतिक विरासत है। इसे प्रोत्साहन दिया जाना चाहिए। आपकी संस्कृति को न सिर्फ रंगारंग नृत्य और गीतों के रूप में समझाया जाना चाहिए बल्कि आपके सभी आचार-व्यवहार में झलकती मजबूती, ईमानदारी, सादगी की नगा संस्कृति को भी लोगों को समझाया जाना चाहिए। जीवन जीने का नगा समुदाय का तरीका आपके सशक्त चरित्र और आपके मेहनत भरे दृष्टिकोण में गर्व से बसा है। मैं यह भी जानता हूं कि आपकी बहुत समृद्ध जैवविविधता है। आपका क्षेत्र दुनिया के 25 प्रसिद्ध जैव-विविधता वाले क्षेत्रों में से एक है। इसे हर कीमत पर संरक्षित किया जाना चाहिए। लोग निवेश या पर्याटन के लिए आपके राज्य में आएंगे और आपकी आश्चर्यजनक जैव-विविधता और स्वास्थ्यवर्धक जलवायु के कारण वे ऐसा करेंगे। नगालैंड को अंग्रेजी भाषा में शिक्षित सबसे अधिक युवा आबादी का आशीर्वाद हासिल है। यह ऐसा लाभ है जिसका उपयोग किया जाना चाहिए। आपको देश के इस भाग में दुनिया के आईटी आउटसॉर्सिंग बिजनस में हाथ आजमाने चाहिए। मैं नगा समुदाय में नगा महिलाओं को मिली समान हैसियत की भी प्रशंसा करता हूं। मुझे याद है कि दिल्ली राष्ट्रमंडल खेलों के दौरान तैनात की गई नगा युवतियों ने कितनी मुस्तैदी से अपना फर्ज निभाया था। नगा खेल प्रेमी होते हैं और मुक्केबाजी, ताइ क्वांडो, फटबॉल और तीरंदाजी में खूब संभावनाएं हैं। मुझे महसूस होता है कि सही दिशा देते हुए, क्षेत्र के लोगों की इस संभावना को साकार करने के लिए व्यवस्थित ढंग से इन गतिविधियों को बढ़ावा दिया जाना चाहिए। मैं जानता हूं कि एक दशक से अधिक समय पहले प्रधानमंत्री वाजपेयी नगालैंड आए थे। मैं सोचता हूं कि यदि कोई दिल्ली से नगालैंड आना चाहे या यदि कोई यहां से दिल्ली जाना चाहे तो मुश्किल से 10-15 घंटे लगते हैं। लेकिन प्रधानमंत्री को यहां पहुंचने में 10 से अधिक वर्ष लग गए। मैं नगालैंड के लोगों को आश्वासन देता हूं कि आपको प्रधानमंत्री की यात्रा के लिए फिर से इतना लंबा इंतजार नहीं करना पड़ेगा। मैं अकसर नगालैंड के लोगों से मिलने में खुशी महसूस करूंगा। मैं यह देखने के लिए वापस आऊंगा कि जो मैंने कहा है वह हकीकत में बदल जाए। आइए हम सब मिलकर, नया गतिमान, शक्तिशाली और अधिक समृद्ध भारत के साथ-साथ नगालैंड का निर्माण करें। मित्रों, पिछले 2-3 वर्ष से, मैं हमारे देश के इस भाग में रहा हूं। मुझे लगता है कि पहली बार भारत का प्रधानमंत्री पूर्वोत्तर में 3 दिन रहा है। भारत में सेज शब्द बहुत प्रचलित है। विशेष आर्थिक क्षेत्र। लेकिन पिछले तीन दिन यहां रहकर, मुझे यही कहना है कि यह सिर्फ सेज नहीं बल्कि नेज है। जब मैं नेज कहता हूं तो उसका मतलब है नेचुरल इकोनोमिक जोन यानी प्राकृतिक आर्थिक क्षेत्र। भारत के अन्य भागों में मानव निर्मित विशेष आर्थिक क्षेत्र बनाने होंगे लेकिन यहां प्राकृतिक आर्थिक क्षेत्र पहले ही विद्यमान है। लेकिन दुर्भाग्य से उसका पूरा इस्तेमाल नहीं किया गया है। मेरी प्राथमिकता पूर्वोत्तर के लिए इस नेज को बढ़ावा देना है। एनई यानी पूर्वोत्तर एनइजेड के लिए है। नेज एनई के लिए है। मैंने छह महीने पहले ही प्रधानमंत्री का पदभार संभाला। और मैं कुछ उन प्रयासों का उल्लेख कराना चाहूंगा जो पिछले 6 महीनों में पूर्वोत्तर के लिए किए गए हैं। मुझे यकीन है कि इन प्रयासों के उल्लेख करने का यह सही समय है क्योंकि हम हॉर्नबिल महोत्सव मना रहे हैं और क्रिसमस की तैयारी कर रहे हैं। ईशान उदय स्कीम पूर्वोत्तर के विद्यार्थियों के लिए विशेष स्कोलरशिप है जिसके तहत 10,000 विद्यार्थियों को फायदा होगा। ईशान विकास स्कीम इंटर्नशिप के लिए अवसर उपलब्ध कराएगी तथा पूर्वोत्तर के विद्यार्थियों को अवकाश के दौरान भारत के अन्य भागों में आइआइटी, एनआइटी, एनआइएफटी में जाने का मौका मिलेगा। प्रत्येक वर्ष 2,000 विद्यार्थी और 500 शिक्षकों को इस स्कीम से लाभ होगा। हमने पूर्वोत्तर के प्रत्येक राज्य में एक-एक आधुनिक अपैरल गारमेंट निर्माण केंद्र स्थापित करने का फैसला किया है। हम जानते हैं कि यहां कपड़े के क्षेत्र में समृद्ध विरासत है। यहां बुनकरी के मास्टर हैं। हमारी महिलाएं इस कला को उंगलियों में रखती हैं और हमें इस क्षेत्र के विकास के लिए इस क्षमता का उपयोग करना है। और उसके लिए हमने नगालैंड, असम और सिक्किम से शुरुआत करने का फैसला किया है। केंद्र सरकार इस नए कार्यक्रम के लिए 20 करोड़ रूपये खर्च करेगी। वाजपेयी सरकार के कार्यकाल के दौरान, अटल जी ने अनोखा निर्णय लिया था। उस समय यह फैसला किया गया था कि वार्षिक योजना बजट का 10 प्रतिशत पूर्वोत्तर राज्यों में खर्च किया जाएगा। मेरी सरकार ने पूर्वोत्तर के विकास के लिए केंद्रीय बजट में 53,000 करोड़ रुपये का प्रावधान किया है। 28,000 करोड़ रुपये 14 नई रेलवे लाइनों के निर्माण के लिए दिए जाएंगे। यह श्रेष्ठ पर्यटन स्थल है और यहां देश विदेश से बहुत से पर्यटक आते हैं। हमें यहां पर्यटन विकसित करने के लिए सड़क, रेल और वायु संपर्क विकसित करने की जरूरत है। ऊर्जा जीवन रेखा है। ऊर्जा या बिजली के बिना हम कुछ नहीं कर सकते। पूर्वोत्तर क्षेत्र बिजली प्रणाली सुधार परियोजना के लिए नगालैंड सहित छह पूर्वोत्तर राज्यों में 5,000 करोड़ रुपये खर्च किए जाएंगे। हमारा लक्ष्य साल भर रात-दिन बिजली आपूर्ति करना है। पूर्वोत्तर क्षेत्र के लिए व्यापक दूरसंचार विकास योजना के तहत, हमने इस क्षेत्र और दुनिया के बीच संपर्क बढ़ाने के लिए 2 जी मोबाइल कवरेज के वास्ते 5,000 करोड़ रुपये मंजूर किए हैं। हमने मणिुपर में राष्ट्रीय खेल विश्वविद्यालय स्थापित करने का फैसला किया है और नगालैंड के लोग इस खेल विश्वविद्यालय के प्राथमिक लाभार्थी होंगे। हमने पूर्वोत्तर में 6 नए कृषि महाविद्यालय स्थापित करने का फैसला किया है। मुझे यकीन है कि पूर्वोत्तर भारत की आर्गेनिक खेती की राजधानी बन सकता है। मित्रों, इस हॉर्नबिल महोत्सव में हिस्सा लेना मेरे लिए बहुत अच्छा अवसर है। हम अपना पर्यटन क्षेत्र विकसित करने के बारे में बहुत उत्सुक हैं। मुझे यकीन है कि हॉर्नबिल महोत्सव नगालैंड के पर्यटन क्षेत्र में सुधार करेगा और नगालैंड की जनता इस वृद्धि के लाभार्थी होंगे। और जब नगालैंड के लोग समृद्ध होंगे तो पूरे देश को इससे फायदा होगा। मैं आभारी हूं कि मुख्यमंत्री ने मुझे इस महोत्सव में शामिल होने के लिए आमंत्रित किया। मुझे यकीन है कि इस महोत्सव के अगले 10 दिन में लाखों लोग इस महोत्सव का हिस्सा बनने आएंगे। आपका हार्दिक धन्यवाद ! 
Prime Minister Shri Narendra Modi arrived in Herat, Afghanistan on the first leg of his 5 nation tour. PM will jointly inaugurate the Afghanistan-India Friendship Dam with President Ashraf Ghani at Herat.
Upon arrival, the PM tweeted, “Reached Herat in Afghanistan. Will attend the programme for inauguration of Salma Dam and meet President Ashraf Ghani.
Reached Herat in Afghanistan. Will attend the programme for inauguration of Salma Dam & meet President @ashrafghani. pic.twitter.com/rKTNxUt3sL
