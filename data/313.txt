

Pro-Poor Budget है, Pro-Growth Budget है। जन-जन की अपेक्षाओं को पूर्ण करने के लिए, जन-धन से लेकर के जन-कल्‍याण तक का, पूरा मार्ग प्रशस्‍त किया गया है।
एक तरफ राज्‍यों को सक्षम बनाना; दूसरी तरफ राष्‍ट्रीय प्राथमिकताओं को, राष्‍ट्रीय आवश्‍यकाताओं को बल देना। SC, ST, OBC, दलित, पीडि़त, शोषित - जो पीछे रह गए हैं - उनको विशेष बल देना।
जिस MGNREGA की बड़ी चर्चा होती थी, इतने सालों में MGNREGA में पहली बार, गांव के गरीब को रोजी-रोटी मिले, इसलिए सर्वाधिक धनराशि, गरीबों के रोजगार के लिए लगाई गई है।
हमारे देश के छोटे-छोटे व्‍यापारी - रेकड़ी चलाते होंगे, सब्‍जी बेचते होंगे, कपड़े की फेरी करते होंगे - उनको धन प्राप्‍त करने के लिए - बैंक हाथ ऊपर कर देती है - उनको पैसा मिलता नहीं है। उनके लिए, धन-राशि सरलता से मिले, जितनी चाहिए उतनी मिले, उसके लिए "मुद्रा" की एक अलग योजना हमने प्रस्‍तुत की है, जो आने वाले दिनों में उनको काम आने वाली है।
इस बजट में, काले धन के संबंध में हमारी क्‍या सोच है, हमारा क्‍या commitment है, इसको पूरी तरह हमने देश के सामने रखा है। अब काले धन वालों की खैर नहीं है। सिवाए जेल, अब उनके नसीब में कुछ नहीं है। नया कानून हम ला रहे हैं, और आज बहुत विस्‍तार से कालेधन के खिलाफ हमने कड़ी कार्रवाई करने की एक रूपरेखा प्रस्‍तुत की है। साथ-साथ अब काला धन नया तैयार न हो। उसके लिए भी, बेनामी transaction का जो कारोबार चलता है, उसके खिलाफ भी कानून ला रहे हैं।
बजट निवेश बढ़ाने वाला भी होना चाहिए। हमारी आर्थिक क्षमताओं को मजबूत बनाने वाला होना चाहिए। इस बजट की सारी योजनाएं, निवेश को बढ़ावा देने वाली हैं, Infrastructure को आगे बढ़ाने वाली है और सामान्‍य मानव के सपनों को पूरा करने वाली है, और मैं कह सकता हूं, सबसे ज्‍यादा रोजगार के अवसर जुटाने वाला, यह बजट है।
इस बजट में, सामान्‍य मानव के लिए इतनी सारी योजनाएं लगाई है। चाहे वो आकस्मिक बीमा की बात हो, जीवन बीमा की बात हो, पेंशन की बात हो, हमारे नौजवानों को पढ़ने के लिए कॉलेज में जो खर्च होता है, उसके लिए बैंक में easily loan की व्‍यवस्‍था हो। एक के बाद एक सुचारू रूप से व्‍यवस्‍थाएं विकसित की हैं।
और सबसे बड़ी बात, खासकर के मेरे किसान भाई-बहन, खासकर के मेरे गरीब भाई-बहन, जिनको अपने बुढ़ापे की चिंता है, हिंदुस्‍तान के हर गरीब से गरीब को भी, किसान को भी, खेत-मजदूर को भी, बुढ़ापे में जब काम करने की स्थिति न रहे, उसको पेंशन मिले, ऐसी योजना हमने रखी है। पहली बार इस देश में हर नागरिक, पेंशन के अंदर कोई न कोई लाभ लेगा। ऐसा एक बहुत बड़ा भगीरथ काम इस बजट के माध्‍यम से हम करने जा रहे हैं।
‘सबका साथ सबका विकास’ इस मंत्र को लेकर के आगे बढ़ रहे हैं।
मैं, मेरे मित्र और साथी, वित्‍त मंत्री श्रीमान अरूण जेटली जी को गरीबों के लिए, growth के लिए, विकास के लिए, रोजगार के लिए, सामान्‍य से सामान्‍य मानव को नये उमंग और उत्‍साह के साथ नई चीजें करने के लिए प्रेरित करने वाला बजट देने के लिए, बहुत-बहुत बधाई देता हूं।
मुझे विश्‍वास है यह बजट आने वाले दिनों में हमें, और नई ऊंचाईयों पर ले जाने का एक अवसर प्रदान करेगा।
Prime Minister Shri Narendra Modi arrived in Herat, Afghanistan on the first leg of his 5 nation tour. PM will jointly inaugurate the Afghanistan-India Friendship Dam with President Ashraf Ghani at Herat.
Upon arrival, the PM tweeted, “Reached Herat in Afghanistan. Will attend the programme for inauguration of Salma Dam and meet President Ashraf Ghani.
Reached Herat in Afghanistan. Will attend the programme for inauguration of Salma Dam & meet President @ashrafghani. pic.twitter.com/rKTNxUt3sL
